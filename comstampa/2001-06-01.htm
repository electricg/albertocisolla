<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>1 Giugno 2001</title>
	<link rel="STYLESHEET" type="text/css" href="../css/articolo.css">
</head>

<body>
<h4>ITALIA-FRANCIA 1-3 (30-28 20-25 20-25 19-25)</h4>
Italia: Vermiglio 1, Bernardi 8, Fei 6, Cisolla 20, Zlatanov 8, Mastrangelo 8. Libero: Corsano. Sottile 1, Giombini 11, Cernic, Tencati 1, Casoli 2. Allenatore Anastasi.<br>
Francia: Chambertin 5, Daquin 11, Granvorka 17, Bry 3, Antiga 16, Capet 13. Libero: Henno. Lecat, Marquet , Gibert ne, Barca-Cysique 10, Monneraye . Allenatore: Blain.<br>
Arbitri: Iordanidis (Grecia) e Sokullu (Turchia)<br>
Spettatori: 4650<br>
Durata set: 33, 21, 22, 24<br>
Muri: Italia 8, Francia 9.<br>
Battute vincenti: Italia 1, Francia 5.<br>
Battute sbagliate: Italia 16, Francia 13.<br>
Errori: Italia 12, Francia 9.<br><br>
Parma. Un'ottima Francia espugna Parma. Gli azzurri dopo aver giocato un buon primo set si sono disuniti, non sono riusciti a battere e ricevere bene come hanno fatto i transalpini che hanno portato a casa un successo importante nell'economia della classifica del girone che ora vede le due squadre affiancate con cinque vittorie e due sconfitte. L'Italia è partita concentrata, Cisolla ben servito da Vermiglio ha messo a segno i primi punti, poi sono stati i muri di Mastrangelo e Bernardi a dare il primo break (8-5). Tre punti che la Francia prima recupera, poi riperde, poi recupera ancora, sino a raggiungere il vantaggio sul 18-17. L'Italia sospinta da un Cisolla incontenibile (13 punti il suo bottino nel primo) arriva ad avere un buon numero di set-point, ma per chiudere deve attendere un errore in attacco di Marquet. L'inizio del secondo set è caratterizzato da molti errori soprattutto da parte dei ragazzi di Anastasi. La Francia ha ringraziato e si è portata sul 12-8. Sottile ha rilevato Vermiglio con grande autorità. Gli azzurri rimontano e il match torna in equilibrio, prima che un nuovo scatto avvicini notevolmente Chambertin e compagni alla vittoria del parziale. Un muro di Daquin su Fei chiude il set sul 25-20. All'inizio del terzo ritorna Vermiglio, poi il ct italiano decide di giocare due carte Giombini per un Cisolla in fase calante e Casoli per Bernardi. Le cose migliorano un pochino in difesa, non abbastanza per fermare una Francia quanto mai decisa e concentrata, con Granvorka e Antiga in gran spolvero. I transalpini s'impongono ancora 25-20 e passano sul 2-1. Ancora Sottile in regia nel quarto ed ancora Francia in avanti. Gli azzurri cercano di lottare, rimangono vicini nel punteggio. Anastasi continuando a ruotare la squadra rilancia Vermiglio e Cisolla quando la Francia è a più quattro. Ma ormai il treno dei bleu è lanciato e il match finisce 3-1. In occasione di questa partita con i transalpini riuscita sperimentazione da parte della società delle rilevazioni statistiche Data Project, due tabelloni luminosi in tempo reale durante il match hanno fornito a tutto il pubblico le prestazioni statistiche di ogni singolo giocatore.
<br><br><br>
<a href="http://www.federvolley.it/" target="_blank">FIPAV</a>
</body>
</html>
