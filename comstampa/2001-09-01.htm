<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>1 Settembre 2001</title>
	<link rel="STYLESHEET" type="text/css" href="../css/articolo.css">
</head>

<body>
<h4>PALLAVOLO ANASTASI CAMBIA I 12 PER GLI EUROPEI<br>
RIENTRANO GIOMBINI E TENCATI ESCONO CISOLLA E MASTRANGELO</h4>
Roma. Il ct azzurro Andrea Anastasi al termine del Memorial Ruffini, conclusosi con gli azzurri al terzo posto dopo il 3-0 inflitto al Giappone, ha comunicato una doppia variazione nell'elenco dei dodici atleti che da sabato prossimo 8 settembre saranno impegnati ad Ostrava nei Campionati Europei: l'opposto Giombini e il centrale Tencati sostituiscono rispettivamente Cisolla e Mastrangelo. Il tecnico italiano ha sottolineato che si tratta di scelte esclusivamente di ordine tecnico maturate dopo una nuova riflessione sulle condizioni dei singoli elementi. La squadra che andrà nella Repubblica Ceca per difendere il titolo vinto nel 1999 a Vienna sarà quindi così composta: Meoni e Vermiglio alzatori, Sartoretti e Giombini opposti, Bovolenta, Fei e Tencati centrali, Bernardi, Papi, Zlatanov e Casoli martelli-ricevitori, Corsano libero.<br><br>

 

<h4>PALLAVOLO – L’ITALIA SCONFIGGE IN TRE SET IL GIAPPONE E CHIUDE AL TERZO POSTO IL MEMORIAL RUFFINI</h4>
Italia-Giappone 3-0 (25-14, 25-20, 25-23)<br>
Italia: Papi 7, Tencati 5, Sartoretti 22, Bernardi 8, Fei 9, Vermiglio 5, Corsano (L), Zlatanov ne, Meoni ne, Bovolenta ne, Casoli, Cisolla ne. All. Anastasi.<br>
Giappone: Yamamoto 4, Matsuta 1, Abe 2, Kato 12, Kawaura 3, Hosokawa 7, Tsumagari (L), Takahashi, Asahi 4, Ushio, Kitajima 1, Saito ne. All. Tanaka.<br>
Arbitri: Sobrero (Sv) e Capurro (Ge). Spettatori: 500. Durata set: 19’, 24’, 23’. Tot: 1h 12 min. Italia: muri 6, battute vincenti 9, battute sbagliate 14, errori totali 23. Giappone: muri 5, battute vincenti 2, battute sbagliate 7, errori totali 19.<br><br>
Treviglio. L’Italia ha concluso con una vittoria la sua partecipazione al Memorial Ruffini, ultimo test prima degli Europei di Ostrava, conquistando il terzo posto finale ai danni del Giappone, da cui era stata sconfitta a sorpresa giovedì. Il match di oggi ha ristabilito le reali differenze sui valori in campo tra le due squadre, restitutendo inoltre ad Andrea Anastasi un Alessandro Fei che è sembrato non aver risentito affatto dei giorni di riposo precauzionale. Assieme al centrale, mattatrice assoluta del match la diagonale palleggiatore-opposto, con Andrea Sartoretti autore di ben 22 punti in tre soli set (tra cui 11 solamente nel secondo). La regia azzurra, con Meoni alle prese con un leggero problema fisico, è stata affidata per tutta la gara a Valerio Vermiglio; il messinese ha risposto bene, producendosi anche in alcuni numeri pregevoli a muro ed in difesa. Di banda sono tornati a far coppia Bernardi e Papi, mentre come secondo centrale Anastasi ha schierato Luca Tencati, ultimo azzurro ad essere escluso dalla lista dei dodici per gli Europei. La gara non ha avuto storia per i primi due set, con l’Italia desiderosa di riscattare la sconfitta subita dai nipponici due giorni prima ed il Giappone che sceglieva di lasciar spazio a qualche riserva. Il set d’apertura viene chiuso da un muro di Tencati addirittura a 14, mentre nel secondo, show personale di Sartoretti, l’Italia può permettersi di sprecare addirittura sei set point (da 24-14 a 24-20) prima di chiudere. Più equilibrato il terzo set, con le squadre che arrivano appaiate fino al 20, quando a fare il break arrivano un muro di Fei ed un ace di Sartoretti. Papi piazza tre punti consecutivi per il 25-23 finale.<br><br>
Alle 18 avrà inizio la finale per il primo posto tra Olanda e Russia, già affrontatesi giovedì con la vittoria in cinque set degli "orange".
<br><br><br>
<a href="http://www.federvolley.it/" target="_blank">FIPAV</a>
</body>
</html>
