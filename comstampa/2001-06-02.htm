<!DOCTYPE HTML PUBLIC "-//W3C//DTD HTML 4.0 Transitional//EN">

<html>
<head>
	<title>2 Giugno 2001</title>
	<link rel="STYLESHEET" type="text/css" href="../css/articolo.css">
</head>

<body>
<h4></h4>
<h4>PALLAVOLO WORLD LEAGUE: DOMANI GLI AZZURRI 
CERCANO LA RIVINCITA CONTRO LA FRANCIA</h4>
La Spezia. Sconfitti in gara 1 a Parma gli azzurri di Andrea Anastasi cercano domani alle 18.30 a La Spezia la rivincita contro la Francia. La gara già importante lo è divenuta ancora di più in prospettiva qualificazione alla fase finale dopo il risultato di venerdì. Gli azzurri non possono più permettersi passi falsi, ma da quello che si è visto nel primo scontro la Francia non è intenzionata a lasciare strada a Bernardi e compagni.<br>
L’Italia è ancora prima nel gruppo, anche se soltanto per quoziente set, per le finali in programma in Polonia si qualificano le prime due, ma il regolamento ammette di diritto il paese organizzatore e visto quanto ha fatto la Polonia sino ad oggi questo avverrà soltanto attraverso un ripescaggio che escluderà la peggiore delle seconde.<br>
Insomma l’Italia dovrà stare con gli occhi bene aperti, in caso dovesse fallire il primo posto e guardarsi anche dai risultati degli altri gruppi.<br>
La sconfitta di Parma ha riproposto, anche se in misura inferiore gli stessi interrogativi di Gijon, dopo il passo falso con la Spagna. Allora l’Italia giocò malino e fu superata nettamente da un avversario combattivo, ma non trascendentale. Ieri il sestetto di Anastasi ha giocato bene nel primo set, poi ha dovuto lasciare campo libero ad una Francia quanto mai precisa e decisa. Gli azzurri hanno palesato qualche problema di troppo a muro, dove il rapporto con la difesa non è stato ottimale e sono mancati di incisività nei momenti più importanti. In sede di programmazione queste difficoltà erano state messe in preventivo, ma si ha la sensazione che la squadra abbia egualmente la possibilità di rifarsi, soprattutto di far tesoro degli errori. Negli occhi degli osservatori sono rimaste cose buone, come l’incontenibile Cisolla del primo set (13 punti e 71 per cento in attacco) e il fantasioso Vermiglio di inizio gara.<br>
La Francia è apparsa sicuramente migliorata dalla cura Blain, ed ha trovato in Antiga e Granvorka gli elementi che hanno fatto la differenza. Se saprà ripetersi con continuità a questi livelli già da oggi si candida ad una possibile medaglia agli Europei di settembre.<br>
Le due squadre si sono trasferite dall’Emilia a La Spezia, un viaggio corto come chilometraggio, lunghissimo, oltre tre ore come durata perché interrotto a più riprese dall’intenso traffico autostradale.<br><br>
<h6>LE FORMAZIONI DI ITALIA E FRANCIA</h6>
Italia: 1.Cernic, 3.Tencati, 4.Mastrangelo, 5.Casoli, 6. Sottile, 8.Cisolla, 9.Bernardi, 11.Zlatanov, 12.Corsano (libero), 14.Fei, 17.Giombini, 18.Vermiglio. All. Anastasi.<br>
Francia: 2. Henno, 3.Daquin, 4. Gibert, 7. Monneraye , 8. Capet , 9. Granvorka, 11. Antiga, 12. Marquet, 13. Chambertin, 14. Barca-Cysique, 15. Bry ,16. Lecat.<br>
Arbitri: Sokollu (Turchia) e Iordanidis (Grecia)<br><br>
<h6>IL PROGRAMMA, I RISULTATI E LE CLASSIFICHE</h6>
Venerdì 1 giugno. Girone A: Italia-Francia 1-3; girone B Russia-Grecia 1-3, Venezuela-Polonia 2-3; girone C: Yugoslavia-Portogallo 3-0. Sabato 2 giugno. Girone A: Argentina-Spagna; girone B Russia-Grecia; girone C: Giappone-Cuba 0-3; girone D: Brasile-Stati Uniti e Germania-Olanda. Domenica 3 giugno. Girone A: Italia-Francia e Argentina-Spagna; girone B Venezuela-Polonia; girone C: Giappone-Cuba e Yugoslavia-Portogallo; girone D: Brasile-Stati Uniti e Germania-Olanda.
Classifice: Girone A: Italia:e Francia:10; Argentina:4; Spagna:2. Girone B: Grecia:12; Russia:8; Polonia:6; Venezuela:2. Girone C: Cuba:14; Yugoslavia:10; Giappone:2; Portogallo:2. Girone D: Brasile 10, USA 8; Olanda:6; Germania:0.<br><br>
<h6>LA SFIDA DI LA SPEZIA LUNEDI IN DIFFERITA SU RAI SPORT SAT</h6>
Roma. Italia-Francia di domani sarà trasmessa in differita alle 16.05 di lunedì 4 giugno.
<br><br><br>
<a href="http://www.federvolley.it/" target="_blank">FIPAV</a>
</body>
</html>
